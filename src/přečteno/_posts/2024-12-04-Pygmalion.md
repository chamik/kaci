---
layout: review
title: Pygmalion
description: >- 
    Jedno z nejlepších dramat, 
    které jsem četla.
tags: drama komedie
bookauthor: George Bernard Shaw
pages: 145
rating: 4
half: true
---

Jedno z nejlepších dramat, které jsem četla. Když jsem se o tom bavila s lidmi kolem, měli dost rozporuplné názory, avšak já jsem si knihu zamilovala. Dostala jsem se k ní čistě díky povinné četbě, ale nelituji toho.

Příběh vypráví o dívce z chudých poměrů, která nemluví slušně ani spisovně. Učitel fonetiky se se svým přítelem vsadí, že z ní dokáže udělat dámu. Neskutečně obdivuji práci jak autora, tak překladatele, jelikož mnoho vtipů či poznámek je právě v jazyce samotném. Překládat něco takového musí být dosti obtížné, obzvlášť vezmeme-li v potaz, že čeština a angličtina nejsou ze stejné jazykové větve.
 
Děj se posouvá dostatečně rychle, aby se člověk nestihl nudit, avšak také dostatečně klidně, aby byl pochopen. Velmi oceňuji vývoj postav. Poněkud otevřený konec mi zrovna u této knížky nevadil, právě naopak k ní dosti seděl.
